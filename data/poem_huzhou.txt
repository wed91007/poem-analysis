1.	将之湖州戏赠莘老   
【宋】苏轼　　
余杭自是山水窟，仄闻吴兴更清绝。　　
湖中桔林新著霜，溪上苕花正浮雪。　　
顾渚茶牙白于齿，梅溪木瓜红胜颊。　　
吴儿鲙缕薄欲飞，未去先说馋涎垂。　　
亦知谢公到郡久，应怪杜牧寻春迟。　　
鬓丝只好封禅榻，湖亭不用张水嬉。

2.	南歌子（湖州作）
【宋】苏轼　　
山雨潇潇过，溪桥浏浏清。
小园幽榭枕苹汀。
门外月华如水、彩舟横。 
苕岸霜花尽，江湖雪阵平。
两山遥指海门青。
回首水云何处、觅孤城。

3.	河满子 湖州作，寄益守冯当世
【宋】苏轼　
见说岷峨凄怆，旋闻江汉澄清。
但觉秋来归梦好，西南自有长城。
东府三人最少，西山八国初平。
莫负花溪纵赏，何妨药市微行。
拭问当垆人在否，空教是处闻名。
唱著子渊新曲，应须分外含情。

4. 和章七出守湖州二首
[宋] 苏轼
绛阙云台总有名，应须极贵又长生。
鼎中龙虎黄金贱，松下龟蛇绿骨轻。
霅水未浑缨可濯，弁峰初见眼应明。
两卮春酒真堪羡，独占人间公外荣。

5. 水调歌头·千枝蔓仙牒
[宋] 王罙高
千枝蔓仙牒，眉宇肖苍龙。就中天赋英杰，玉磬照金钟。满袖春风和气，散在苕溪霅水，讴歌颂儿童。好个庙堂样，貂弁马头公。烛如椽，香似雾，宴蓬瀛。我家寿酒须信，不与世间同。昨夜欢传清禁，今日黄堂歌舞，千载一相逢。来岁五云里，宣劝折黄封。

6. 送周仲章都官通判湖州
[宋] 梅尧臣
溪水日霅霅，弁峰日峨峨。
中有水精宫，此名其谓何。
湖水传玉娘，扬光逆常娥。
昔人美清夜，高楼发微歌。
风流百年余，所历才彦多。
我当居其下，醉舞或傞傞。
君行贰郡事，结骑黄金珂。
容仪苦白皙，度桥鸣橐驼。
士女夹道看，秋风吹縠罗。
言是公侯家，大体侬弗过。
问侬底未辨，撑船入芰荷。
应莫劝蚕织，生计非杼梭。

7. 霅溪
【作者】陈舜俞 【朝代】宋 

吴王城下溪，疏凿自开辟。
潭潭无涯岸，但见浸垂碧。
气增宇宙宽，势吞江湖窄。
楼台照清影，河州多嘉植。
红鳞生霞朝，金鉴沉月夕。
恍如神仙国，远与尘土隔。
怪说稔传闻，真源探图籍。
天目据西南，两地泻峻极。
其傍数百壑，奔走为附益。
及兹渊渟处，深不可计尺。
稻粱活万家，世无原田瘠。
鱼虾孕千石，日见网罟获。
阴阴风雨夜，多为蛟龙宅。
少游溪上学，长作幕下客。
观澜无前志，平世耻吟泽。
度量方潢污，临流重惭惜。

8. 渔歌子·霅溪湾里钓鱼翁
[唐] 张志和
霅溪湾里钓鱼翁，蚱艋为家西复东。江上雪，浦边风，笑着
荷衣不叹穷。

9. 于潜女
【作者】苏轼 【朝代】宋 
青裙缟袂于潜女，两足如霜不穿屦。？奢沙鬓发丝穿柠，蓬沓障前走风雨。老濞宫妆传父祖，至今遗民悲故主。苕溪杨柳初飞絮，照溪画眉渡溪去。逢郎樵归相媚妩，不信姬姜有齐鲁。


10. 题画十首
[明] 唐寅
山意葱茏酿早寒，数家茅屋是渔滩。
分明苕霅溪头路，何日归家买木兰。

11. 赠笔生施廷用
[明] 虞堪
苕人艺者多艺笔，冯陆当年称第一。
冯陆之前谩有人，良工若个当俦匹。
吴兴遗老旧王孙，忆昔被诏游帝阍。
白玉堂中留补衮，冯也陆也此日其艺皆其抡。
玉堂仙去冯陆死，遂有时名落人耳。
后来温生杨生皆擅场，乡里而今有孙子。
几家有艺如有田，侯门曳裾笔满船。
先生兄弟懒归去，更有施生争后先。
施生施生良独苦，一棹江湖正风雨。
雪满头颅尘满髯，过我烟江阖庐浦。
吾侪自顾非华阳，奚足为尔分强良。
聊复临池扫硬黄，云烟脱手生光芒。
快马追风忽当陈，銛戈利剑森交张。
跳龙卧虎畏颠素，便欲掇出参钟王。
甫知老髯绝艺得精法，差可辟易数辈又于陆也相翱翔。
宣州兔，越州竹，慎勿贪书瘗筠簏。
竹已废萌茁，兔亦饱狼腹。
春管秋毫取次生，应待山中气清肃。
作歌赠君归计促，不足传人喻珠玉。
重来过我烟江曲，为君展破鸥波绿。

12. 送李文仲游燕
[明] 王寅
苕霅君休恋故乡，北游早控紫丝缰。
如今燕赵虽非旧，终是英难结客场。

13. 奉酬湖州崔郎中见寄五韵
[唐] 刘禹锡
山阳昔相遇，灼灼晨葩鲜。同游翰墨场，和乐埙篪然。
一落名宦途，浩如乘风船。行当衰暮日，卧理淮海边。
犹期谢病后，共乐桑榆年。

14. 酬湖州崔郎中见寄
[唐] 刘禹锡
风筝吟秋空，不肖指爪声。高人灵府间，律吕伴咸英。
昔年与兄游，文似马长卿。今来寄新诗，乃类陶渊明。
磨砻老益智，吟咏闲弥精。岂非山水乡，荡漾神机清。
渚烟蕙兰动，溪雨虹蜺生。冯君虚上舍，待余乘兴行。

15. 湖州崔郎中曹长寄三癖诗，自言癖在诗与琴酒
[唐] 刘禹锡
视事画屏中，自称三癖翁。管弦泛春渚，旌旆拂晴虹。
酒对青山月，琴韵白蘋风。会书团扇上，知君文字工。

16. 题安州浮云寺楼寄湖州张郎中
[唐] 杜牧
去夏疏雨馀，同倚朱阑语。
当时楼下水，今日到何处。
恨如春草多，事与孤鸿去。
楚岸柳何穷，别愁纷若絮。

17. 湖州取解述情
[唐] 孟郊
霅水徒清深，照影不照心。白鹤未轻举，众鸟争浮沉。
因兹挂帆去，遂作归山吟。

18. 湖州晚望
[唐] 吴融
鼓角迎秋晚韵长，断虹疏雨间微阳。两条溪水分头碧，
四面人家入骨凉。独鸟归时云斗迥，残蝉急处日争忙。
他年若得壶中术，一簇汀洲尽贮将。

19. 湖州行
[清] 魏耕
君不见湖州直在太湖东，香枫成林橘青葱。
山川迢迢丽村渚，秋城淡淡遮苍穹。
亭皋百里少荒土，风俗清朴勤桑农。
充肠非独多薯蓣，宴客兼有锦鲤红。
白屋朱邸亘原野，黔首击壤歌年丰。
今岁野夫四十一，追忆往日真如梦。
腐儒营斗粟，闾阎挽长弓。
盗贼如麻乱捉人，流血谁辨西与东？
又闻大户贪官爵，贿赂渐欲到三公。
豪仆强奴塞路隅，猰貐豺狼日纵横。
皇天无眼见不及，细民愁困何时终？
安得圣人调玉烛，再似隆庆万历中。
天下蚩蚩安衽席，万国来朝大明宫。

20. 苕溪杂兴四首
[宋] 苏泂
斜风细雨转船头，夜半波平带月流。
行到下菰城畔望，水晶宫阙是湖州。

21. 苕溪杂兴四首
[宋] 苏泂
美人楼上晓梳头，人映清波波映楼。
来往舟行看不足，此中风景胜扬州。

22. 苕溪杂兴四首
[宋] 苏泂
只道还家犹未还，故山书册蠹鱼残。
半生不疗饥寒苦，空有诗名满世间。

23. 湖州
[宋] 戴表元
山从天目成群出，水傍太湖分港流。
行遍江南清丽地，人生只合住湖州。

24. 出山追术所见
[宋] 张镃
我家正对风烟住，饱看阴晴变朝暮。
清秋非但入诗脾，挽向溪山深处去。
溪山深处是湖州，水合云凝不断头。
晒稻坡前移拄杖，罩鱼滩际泊扁舟。
入城要尽登临目，驼桥系缆因留宿。
旧游十载梦惊回，堤边老柳依然绿。
凌晨取道岘山前，洼樽就拊穹崖巅。
萦纡遥指道场路，挂席径造寻幽禅。
弯环港转茭田上，莺簧激列千松嶂。
竹舆飞入翠光中，宝合朱扉恣舒望。
当年祖讷伏於菟，蹑屐旋薙荆榛居。
至今夜半吼寒月，守护净境严驱除。
呼灯谈话倏度夕，粥杯人赴云堂集。
日高振袂过隣峰，老衲相看但长揖。

25. 泛霅溪
[宋] 程公许
旱叹连旬塘水浑，移舟来泛霅溪云。
溪边钓隐如无恙，那不嗤人骨俗氛。

26. 江舟撁夫有唱湖州歌者殊动家山之想赋吴歌行
[宋] 袁说友
我家苕霅边，更更闻夜船。
夜船声欸乃，肠断愁不眠。
一声三四咽，掩抑含凄切。
宛转断复连，尽是伤离别。
两月江头程，杳不闻此声。
身游荆渚路，梦到湖州城。
但闻空山女儿呼，不见前溪渔父鸣。
今朝撁头上，忽作吴歌唱。
初声与后声，一一浑悲怆。
问汝何所得，昔棹吴中航。
吟得溪女曲，动君思故乡。
我方西上夜，夜夜家山侧。
声声劝早归，霅水年年碧。

27. 济阳怨
[明] 李东阳
宫中快行过巷门，巷中皇子心如焚。
相臣引入旧班里，我胡为犹在此？殿头烛影坐者谁？殿帅
捽头听诏词。
君为臣，臣就国，父子幽明不相白。
湖州义兵翻作殃，身死犹贻谏官谪。
济阳冤，冤不极。

28. 过湖州
[明] 止庵法师
平生只想住湖州，僻性迂情可自由。
一片水声中倚杖，几重山色裹行舟。
东林书卷贫犹买，西塞纶竿老未收。
缓得归程过寒食，杏花村雨听鸣鸠。

29. 再用前韵咏子舟所作竹
[宋] 黄庭坚
森萷一山竹，壮士十三辈。
自干云天去，草芥肯下逮。
虚心听造物，颠沛风云会。
荣枯偶同时，终不相弃背。
谁云湖州没，笔力今尚在。
阿筌虽墨妙，好以桃李配。
国工裁主意，冷淡恐不爱。
子舟落心画，荣观不在外。
耆年道机熟，增胜当倍倍。
祖述今百家，小纸弄姿态。
虽云出湖州，卷置懒开对。
非公笔如椽，孰能为之大。



30. 次韵谢黄斌老送墨竹十二韵
[宋] 黄庭坚
古今作生竹，能者未十辈。
吴生勒枝叶，筌寀远不逮。
江南铁钩锁，最许诚悬会。
燕公洒墨成，落落与时背。
譬如刳心松，中有岁寒在。
湖州三百年，笔与前哲配。
规模转银鉤，幽赏非俗爱。
披图风雨入，咫尺莽苍外。
吾宗学湖州，师逸功已倍。
有来竹四幅，冬夏生变态。
预知更入神，後出遂无对。
吾诗被压倒，物固不两大。

31. 湖州行
[清] 魏耕
君不见湖州直在太湖东，香枫成林橘青葱。
山川迢迢丽村渚，秋城淡淡遮苍穹。
亭皋百里少荒土，风俗清朴勤桑农。
充肠非独多薯蓣，宴客兼有锦鲤红。
白屋朱邸亘原野，黔首击壤歌年丰。
今岁野夫四十一，追忆往日真如梦。
腐儒营斗粟，闾阎挽长弓。
盗贼如麻乱捉人，流血谁辨西与东？
又闻大户贪官爵，贿赂渐欲到三公。
豪仆强奴塞路隅，猰貐豺狼日纵横。
皇天无眼见不及，细民愁困何时终？
安得圣人调玉烛，再似隆庆万历中。
天下蚩蚩安衽席，万国来朝大明宫。

32. 春日寄柬赵仲光沈自诚二友
[明] 完璞琦公
二月湖州动客心，青山粉堞带春阴。
溪溪渔屋桃花静，面面歌楼柳色深。
西府门闲鸥自到，东林酒熟客谁斟。
风流二妙如相问，为道清吟瘦不禁。

33. 戏书
[宋] 虞俦
去年今日到湖州，救得饥民岁又周。
阅遍炎凉还自笑，坐靡廪饩更何求。
渊明栗里终归去，太史周南枉滞留。
咄咄大钧何必问，固知蒲命与仇谋。
34. 苹花
[宋] 董嗣杲
花明五出绣汀洲，自在沉沉自在浮。
古有楚童谣可信，今无越女采为羞。
江清得实谁能剖，风起虚根不复留。
晚向水乡回野棹，一规西日落湖州。

35. 同颜使君真卿、李侍御萼游法华寺登凤翅山望
[唐] 皎然
双峰开凤翅，秀出南湖州。地势抱郊树，山威增郡楼。
正逢周柱史，来会鲁诸侯。缓步凌彩蒨，清铙发飕飗。
披云得灵境，拂石临芳洲。积翠遥空碧，含风广泽秋。
萧辰资丽思，高论惊精修。何似钟山集，征文及惠休。

36. 采桑子·十年尘土湖州梦
[元] 王寂
十年尘土湖州梦，依旧相逢。眼约心同。空有灵犀一点通。寻春自恨来何暮，春事成空。懊恼东风。绿尽疏阴落尽红。

37. 湖州里谚
[] ***
放尔生，放尔命，放尔湖州做百姓。
38. 湖州歌九十八首之六
【宋】汪元量
北望燕云不尽头， 大江东去水悠悠。
 夕阳一片寒鸦外， 自断东南四百州。

39. 湖州歌
【宋】汪元量
北望燕云不尽头，大江东去水悠悠。
夕阳一片寒鸦外，目断东南四百州

40. 定风波·月满苕溪照夜堂
【作者】苏轼 【朝代】宋 
月满苕溪照夜堂。五星一老斗光芒。十五年间真梦里。何事。长庚对月独凄凉。绿鬓苍颜同一醉。还是。六人吟笑水云乡。宾主谈锋谁得似。看取。曹刘今对两苏张。

41. 千秋岁
【宋】苏轼
浅霜侵绿。发少仍新沐。冠直缝，巾横幅。美人怜我老，玉手簪黄菊。秋露重，真珠落袖沾余馥。 坐上人如玉。花映花奴肉。蜂蝶乱，飞相逐。明年人纵健，此会应难复。须细看，晚来月上和银烛。

42. 答湖州迦叶司马问白是何人
【唐】李白
青莲居士谪仙人，酒肆藏名三十春。 
湖州司马何须问，金粟如来是后身。

43. 泗州过仓中刘景文老兄戏赠一绝
【宋】苏轼
即聚伏波米，还数魏舒筹。
应笑苏夫子，侥幸得湖州。

44. 除放自石湖归苕溪
【宋】姜夔
美人台上昔欢娱，今日空台望五湖。
残雪未融青草死，苦无麋鹿过姑苏。
黄帽传呼睡不成，投稿细细激流冰。
分明旧泊江南岸，舟尾春风飐客灯。
千门列炬散林鸦，儿女相思未到家。
应是不眠非守岁，小客春意入灯花。
三生定自陆天随，又向顺松作客归。
已拚新年舟上过，倩人和雪洗片衣。
沙尾风回一棹寒，椒花今夕不登盘。
百年草草都寒夜，自琢春词剪烛看。
笠泽茫茫雁影微，玉峰重叠护云衣。
长桥寂寞春寒放，只有诗人一舸归。
桑间篝火却定蚕，风土相传我未谙。
但得明年少行役，只裁白伫作春衫。
少小知名翰墨场，十年心事只凄凉。
旧时曾作梅花赋，研墨于今亦自香。
环玦随波冷未销，古苔留雪卧墙腰。
谁家玉笛吹春怨，看见鹅黄上柳条。

45. 饮茶歌诮崔石使君
【唐】皎然
越人遗我剡溪茗，采得金牙爨金鼎。
素瓷雪色缥沫香，何似诸仙琼蕊浆。
一饮涤昏寐，情来朗爽满天地。
再饮清我神，忽如飞雨洒轻尘。
三饮便得道，何须苦心破烦恼。
此物清高世莫知，世人饮酒多自欺。
愁看毕卓瓮间夜，笑向陶潜篱下时。
崔侯啜之意不已，狂歌一曲惊人耳。
孰知茶道全尔真，唯有丹丘得如此。

46. 和湖州文同与可学士见寄
【宋】冯山
闻乞湖州去，交亲不与谋。京尘收马足，汴水放船头。
试茗春归渚，题诗月满楼。散人吟不尽，苕霅一溪秋。

47. 江神子·恨别（一）
【宋】苏轼
天涯流落思无穷。既相逢。却匆匆。摧手佳人，和泪折残红。为问东风余几许，春纵在，与谁同。
隋堤三月水溶溶。背归鸿。去吴中。回首彭城，清泗与淮通。寄我相思千点泪，流不到，楚江东。

47. 江神子·恨别（二）
【宋】苏轼
天涯流落思无穷！既相逢，却匆匆。携手佳人，和泪折残红。为问东风余几许？春纵在，与谁同！
隋堤三月水溶溶。背归鸿，去吴中。回首彭城，清泗与淮通。欲寄相思千点泪，流不到，楚江东。
